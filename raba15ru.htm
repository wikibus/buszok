<html>

<head>
<meta http-equiv="Content-Type"
content="text/html; charset=windows-1250">
<meta name="GENERATOR" content="Microsoft FrontPage Express 2.0">
<title>Átadták az üzemeltetőnek az első 15 méteres szóló autóbuszt</title>
</head>

<body background="hatter1.gif"  webstripperwas="hatter1.gif" text="#400000"><script type="text/javascript" src="www1.freeweb.hu/html/reload.js"  webstripperwas="http://www1.freeweb.hu/html/reload.js" ></script>


<p align="center"><font size="6" face="Verdana"><b><u>Átadták
az üzemeltetőnek az első 15 méteres szóló autóbuszt</u></b></font></p>

<p align="center"><font size="3" face="Verdana"><img
src="Image46.gif"  webstripperwas="Image46.gif" width="213" height="134"></font></p>

<p><font size="3" face="Verdana">Alig két hónapja adhattunk hírt
arról, hogy a Rába Jármű Kft. a korábban gyártott szóló
autóbuszának átalakításával kifejlesztett egy növelt
utasterű, 13,5 méter hosszú autóbusztípust. A zsúfolt járatokon
utazóknak most ismét jó hírrel szolgálhatunk, mert elkészült
és az üzemeltetőnek átadásra került az első, még az előzőnél
is nagyobb létszámú utas befogadására képes, 15 méter
hosszú, háromtengelyes szóló Rába busz.</font></p>

<p><font size="3" face="Verdana">Mint Csizmazia János, a Jármű
Kft. minőségbiztosítási vezetője lapunknak elmondta, az új
autóbusz tervezésénél az üzemeltetők és az utasok igényeinek
minél magasabb szintű kielégítését vették figyelembe. A hátsó
kerekek kormányozhatóságával elérték, hogy a jármű megnövelt
mérete ellenére elődjeihez hasonlóan könnyen irányítható,
jó fordulóképességű legyen. Az utasok és a vezető</font></p>

<p><font size="3" face="Verdana">komfortérzetének javítása érdekében
megnövelt teljesítményű szellőző és fűtőberendezéssel látták
el a járművet. A Kapos Volán Rt, megrendelésére legyártott,
helyközi közlekedés igényei szerint felszerelt autóbusz
egyszerre 106 főnek biztosít kényelmes utazási lehetőséget.</font></p>

<p><font size="3" face="Verdana">A ma még ritkaságnak számító
autóbusz forgalomba helyezését szigorú tesztek, vizsgálatok
előzték meg, melyeken kiválóra vizsgázott a meghatározóan
Rábánál készült főegységekből álló konstrukció.</font></p>

<p><font size="3" face="Verdana"><b>M.T.</b></font></p>

<p align="center"><font size="3" face="Verdana"><img
src="Image47.gif"  webstripperwas="Image47.gif" width="304" height="368"></font></p>

<p><font size="3" face="Verdana">forrás: Rába Magazin 2000/12.</font></p>

<p><font size="6" face="Verdana"></font>&nbsp;</p>
</body>
</html>

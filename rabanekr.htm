<html>

<head>
<meta http-equiv="Content-Type"
content="text/html; charset=windows-1250">
<meta name="GENERATOR" content="Microsoft FrontPage Express 2.0">
<title>Ötven év kényszerű szünet után 1998-</title>
</head>

<body background="hatter1.gif"  webstripperwas="hatter1.gif" bgcolor="#FFFFFF" link="#000000"
vlink="#000000" alink="#000000"><script type="text/javascript" src="www1.freeweb.hu/html/reload.js"  webstripperwas="http://www1.freeweb.hu/html/reload.js" ></script>


<p align="center"><font size="6" face="Verdana"><strong>Emlékezzünk...</strong></font></p>

<table border="2" bordercolor="#000000" bordercolordark="#000000"
bordercolorlight="#000000">
    <tr>
        <td><font face="Verdana">Ötven év kényszerű szünet
        után 1998-ben Győrött a Rába Rt-nél ismét újjáéledt
        az autóbuszgyártás. Saját modell kifejlesztére nem
        volt a társaságnak sem ideje, sem pénze, így a
        licencvásárlás mellett döntöttek. A belga Jonckheere
        cégtől vásárolt autóbuszfelépítmény-licencet
        azonban megtöltötték magyar tartalommal, így a Rába
        Contact és Premier típusok csak formájukban hasonlítanak
        belga rokonaikra, a felhasznált részegységek és
        alkatrészek zöme hazai gyártású. Az alaptípusok (12
        méteres szóló és 18 méteres csuklós elővárosi-városi
        buszok) mellett hamarosan elindult a szokásostól eltérő
        hosszúságú (13,5 és 15 méter) járművek gyártása
        is, tovább erősítve a Rába buszok egyediségét. Két
        év után azonban a lendület alábbhagyott, s a
        szervezeti átalakulások, vezetőváltások sajnálatos
        módon egybeestek gazdasági recesszióval, mindkét tényező
        egyre nehezítette a buszok gazdaságos gyártását.
        2001. év nyarán végül elfogyott a türelem, mivel már
        a Holding egésze veszélybe került. Az autóbuszgyártást
        be kellett fejezni annak veszteségessége, s a vevők
        elmaradása miatt. Ördögi kör, melyből nem volt kiút.
        Pedig tervekben továbbra sem volt hiány. Már kész
        volt az Euro 3-as motor, melyet próbaként egy Rába
        Premier autóbuszba be is építettek. Tervezték
        teljesen alacsonypadlós autóbusz elkészítését is,
        melyet végül a pénzhiány akadályozott meg. De ez a három
        termékeny év nem múlik el nyomtalanul. Emlékül itt
        maradt kétszáz-egynéhány autóbusz, melyek még jó néhány
        évig szállítani fogják az utasokat. S ha már az
        utolsó Contact és Premier is eltűnik az utakról,
        maradjon meg emlékezetünkben e mozgalmas három év,
        mely megerősíti a Rába buszok rajongóit abban, hogy a
        leállás ismét csak ideiglenes...</font></td>
    </tr>
</table>

<p align="center"><img src="regiuj.jpg"  webstripperwas="regiuj.jpg" width="501" height="294"></p>
</body>
</html>

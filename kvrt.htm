<html>

<head>
<meta http-equiv="Content-Type"
content="text/html; charset=windows-1250">
<meta name="GENERATOR" content="Microsoft FrontPage Express 2.0">
<title>Kisalföld Volán</title>
</head>

<body background="hatter1.gif"  webstripperwas="hatter1.gif" text="#400000" link="#800080"><script type="text/javascript" src="www1.freeweb.hu/html/reload.js"  webstripperwas="http://www1.freeweb.hu/html/reload.js" ></script>


<p align="center"><font size="3" face="Verdana"><u></u></font>&nbsp;</p>

<p align="center"><font size="3" face="Verdana"><strong><u>Babiczky
Ákos-dr. Kovács Ferenc: A Kisalföld Volán Rt. bemutatása (2001.
február)</u></strong></font></p>

<p><font size="3" face="Verdana">A Kisalföld Volán Rt. látja
el a helyi és helyközi, távolsági autóbuszközlekedéssel
kapcsolatos feladatokat Gyõr-Moson-Sopron megyében. Az Rt. 1992-ben
alakult a Kisalföld (korábban 19.számú) Volán Vállalat
jogutódjaként. A cég 73,3%-os tulajdonosa az ÁPV Rt., 26,7%-ban
a dolgozók, a menedzsment, valamint egyéb magánszemélyek. Az
Rt. 4 üzletágra osztható: Gyõri, illetve Soproni Helyi személyszállítási,
Helyközi személyszállítási, Idegenforgalmi. A cég központja
Gyõr, Ipar u. 99. szám alatt található, telephelyekkel Gyõrött,
Sopronban, Mosonmagyaróváron, Csornán, Kapuváron rendelkezik.
Naponta 2300 helyközi és 3200 helyi járatot indít. Évente több
mint 100 millió utast szállítanak. Gyõrben 149 utast szállítanak
naponta átlagosan, 55 vonalon 2565 járat 15990 km. 445 autóbusz
285 helyközi távolsági, 160 helyi.</font></p>

<p align="center"><font size="3" face="Verdana"><strong>Helyi közlekedés</strong></font></p>

<p><font size="3" face="Verdana">Gyõr-Moson-Sopron megyében
jelenleg három városban található helyi közlekedés: Gyõr,
Sopron, Mosonmagyaróvár. A helyi tömegközlekedési igények
ellátásáért a Kisalföld Volánon belül külön üzletágak
(Gyõri, Soproni Helyi Személyszállítási Üzletág) felel.</font></p>

<p><font size="3" face="Verdana">A gyõri helyi személyszállítási
üzletág központja Gyõr, Buda u. 33. szám alatt található.
A jármûpark 121 jármûvet ölel fel, melyek közül 31 db
Ikarus 260, 54 db Ikarus 280, 1 db Ikarus 412, 8 db Ikarus 415, 3
db Ikarus 417, 14 db Ikarus E94, 4 db Rába Premier 091 szóló,
6 db Rába Premier 291 csuklós. A jármûvek 51 járaton közlekednek,
a járatok számozása 1-40-ig tart. Ezen túlmenõen 4
iskolabuszjárat, valamint uszodajáratok is járnak.</font></p>

<p><font size="3" face="Verdana">A járatok 3 végállomásról,
ún. forgalmi decentrumból indulnak: Révai u., Adyváros,
Marcalváros. A Révai utcai decentrum a belváros déli részén,
a vasútállomás mellett kb. 500 m hosszúságban húzódik a
vasúttal párhuzamosan. Innen indul a legtöbb járat, azonban a
végállomás szerencsétlen adottságai miatt a kocsiállások
elhelyezkedése, valamint a jármûvek tárolása hagy kivánnivalót
maga után. Sokszor megesik, hogy a leszálló utasok a végállomástól
300 m-re, a kocsitárolótérnél kényszerülnek az autóbusz
elhagyására. Az Adyvárosi decentrum a város DK-i részén található.
Környezetében a Gyõr Plaza, valamint két nagy lakótelep (Adyváros,
József Attila ltp.) terül el. Megfelelõ számú kocsiállással,
valamint nagy tárolótérrel rendelkezik. A Marcalvárosi
decentrum a város DNY-i részén 1995 óta létezik, amikor a
korábbi Gyárvárosi Tompa utcai decentrumot felszámolták a gyárak
Ipari parkba történõ kiköltözése miatt. A marcalvárosi végállomás
kisebb, mint az elõzõ kettõ, azonban jóval kevesebb járat is
indul innen.</font></p>

<p><font size="3" face="Verdana">Az elsõ járatok 4.30 és 5.00
között indulnak, míg az utolsók a belsõ végállomásról 22.30
körül. A külsõ végállomásról ezután a Buda u.-i
telephelyhez legközelebb esõ megállóig viszik az utasokat
menetrend szerint a buszok. Éjszakai járat Gyõrben jelenleg
nincs. 1998 nyarán volt próbálkozás péntek-szombat éjjeli járatok
beindítására, de ez a hiányos marketing és a rossz útvonaltervezés
miatt nem váltotta be a hozzá fûzött reményeket, így néhány
hét után e járatok megszûntek.</font></p>

<p><font size="3" face="Verdana">Az 1-es viszonylat a belvárosi
Révai utcát köti össze a város nyugati részén lévõ Újvárossal.
Korábban elágazó járatként, jelenleg teljesen más útvonalon
közlekedik a Gardénia gyárhoz az 1Y mûszakváltáskor. A
Tompa utcai decentrum megszûnése elõtt az 1-es alapjárat a Gyárvárosig
közlekedett, míg hétvégén a 1A jelzéssel indult a Révai
utcából járat.</font></p>

<p><font size="3" face="Verdana">A 2-es viszonylat Adyvárost köti
össze a Szigetben található Korányi térrel a Belvároson, Nádorvároson
keresztül. Mivel sok intézményt, illetve az autóbuszállomást
is érinti útvonala, ezért az egyik legkihasználtabb járat.
Korábban a Virágpiacig 2A jelzéssel betétjárat közlekedett
szombaton délelõttönként.</font></p>

<p><font size="3" face="Verdana">A 3-as viszonylat Marcalvárosból
a belvárosban lévõ Virágpiacig jár. Útvonala az idõk
folyamán sokat változott, eleinte a Révai utcából a Marcal
raktáráruházig járt, késõbb a külsõ végállomás Marcalvárosra
módosult. A marcalvárosi decentrum létesítésével párhuzamosan
módosult az útvonala a jelenlegire. Régebben a marcalvárosi végállomás
kijelölését követõen a kiskerttulajdonosok kérésére 3Y néven
elágazó járat járt a Marcal raktáráruházon keresztül a Góré-dülõi
kiskertekig naponta 3-4-szer. A kihasználtság hiánya miatt
azonban e járat megszûnt.</font></p>

<p><font size="3" face="Verdana">A 4-es viszonylat Adyvárost Révai
utcával köti össze Szabadhegyen, valamint a Szent Imre úton
keresztül. Régebben a József Attila ltp.-i Zöld utcáig járt,
azonban a Révai utca tehermentesítése miatt a külsõ végállomása
Adyváros lett, ahol az autóbuszok és a sofõrök pihenhetnek,
míg a belsõ végállomás csak fordulóhely.</font></p>

<p><font size="3" face="Verdana">Az 5-ös viszonylat Révai utcából
jár a város déli részén fekvõ Kismegyerre. 1997 óta két
betérõ járata van 5B és 5R néven, amely a korábbi 9-es
valamint 19Y járatot pótolja. Mivel e járat viszonylag ritkán
jár, ezért az alapjárat menetrendjébe beépítésre került e
két viszonylat, továbbá az alapjárati buszok “szerelnek át”
a végállomáson.</font></p>

<p><font size="3" face="Verdana">A 6-os viszonylat jelenleg nem létezik
Gyõrött. A 80-as években a három decentrumot kötötte össze
(Révai u.-Tompa u.-Ipar u.), majd 1996-ban egy évig járt a Révai
u. – Tompa u. útvonalon, a megrövidített 1-es autóbuszt pótolandó.</font></p>

<p><font size="3" face="Verdana">A 7-es járat Adyvárosból jár
Révai utcába, Szabadhegyen és a Fehérvári úton keresztül.
Története megegyezik a 4-es járat történetével.</font></p>

<p><font size="3" face="Verdana">A 8-as viszonylat Révai utcából
Likócsra jár, e járattal lehet eljutni a laktanyához,
valamint az ETO stadionhoz is.</font></p>

<p><font size="3" face="Verdana">A 9-es viszonylat megszûnt, a Révai
utcából járt a Raktárvárosba, valójában az 5-ös elágazó
viszonylataként. Fénykorában óránként, késõbb már csak
naponta néhányszor. Végül 1997-ben beolvadt az 5-ös
viszonylatba.</font></p>

<p><font size="3" face="Verdana">10-es járat sincs Gyõrött.
Korábban Adyvárost kötötte össze a Virágpiaccal, azonban a
járat 95%-ban az akkori 23-as vonalán közlekedett, így ezt
megszüntették.</font></p>

<p><font size="3" face="Verdana">A 11-es Gyõr leghosszabb járata,
a Révai utcát köti össze a város ÉK-i részén fekvõ Bácsával.
A menetidõ 30 perc elvileg. Jelenleg egy betétjárata van Kisbácsáig,
részben módosított (gyorsabb) útvonalon, hétköznap csúcsidõben
(11R). Továbbá hétköznap reggel a város felé munkásjárat
is közlekedik 11C néven. Korábban a 11-es csak hétköznap közlekedett,
végállomása a Tompa utca volt, míg hétvégén a Révai utcából
járt betétjárat 11Y néven. Akkoriban Kisbácsáig a 11A járt,
továbbá volt 11G, 11M is, mint munkásjárat.</font></p>

<p><font size="3" face="Verdana">A 12-es a Révai utcát Gyárvárossal,
s a város keleti felén lévõ ipari üzemekkel köti össze. Körjárat,
elsõsorban mûszakváltásokkor jár.</font></p>

<p><font size="3" face="Verdana">A 13-as a Révai utcából a város
ÉNY-i részén lévõ Pinnyédre jár, viszonylag ritkán. Az
autóbuszok kihasználtsága alacsonynak mondható e vonalon, ezért
érdemes lenne midi autóbuszok beállítása.</font></p>

<p><font size="3" face="Verdana">A 14-es Újvárost köti össze
Adyvárossal a Belvároson és Gyárvároson keresztül. Ipari üzemeket,
lakótelepeket, valamint a belvárost is érinti, ezért fontos járat.
Újvárosi végállomását a 80-as évek végén alakították
ki.</font></p>

<p><font size="3" face="Verdana">A 15-ös a 12-essel ellentétes
irányban kerüli meg Gyárvárost, hétvégén a járat útvonalának
felén 15A jelzéssel, míg az AUDI gyárig 15G jelzéssel betétjárat
közlekedik.</font></p>

<p><font size="3" face="Verdana">A 16-os a Révai utcából jár
a város északi részén lévõ Sáráspusztára.</font></p>

<p><font size="3" face="Verdana">A 17-es a város egyik
legforgalmasabb vonala, iskolai hétköznapokon csúcsidõben 5
percenként járnak az autóbuszok Adyváros és a Virágpiac között,
a lakótelepen keresztül. Elágazó járata a 17Y naponta kétszer
jár a Széchenyi István Fõiskoláig. Korábban e járatnak létezett
Gyõrött egyedülálló módon gyorsváltozata 17G néven, mely
részben eltérõ (Bartók B. u. helyett Baross u.) útvonalon közlekedett.</font></p>

<p><font size="3" face="Verdana">18-as járat jelenleg nem létezik,
1998-ig munkásjáratként járt Adyváros és Tompa utca között.</font></p>

<p><font size="3" face="Verdana">A 19-es járat Révai utcából
jár a József Attila lakótelepre. 1997-ig létezett egy elágazó
járata az Agrokerhez 19Y néven, azonban e járat beépítésre
került az 5-ös viszonylatba.</font></p>

<p><font size="3" face="Verdana">A 20-as járat Adyvárosból jár
az ipari üzemek érintésével a Hûtõházig mûszakváltásokkor.</font></p>

<p><font size="3" face="Verdana">A 21-es Marcalvárost köti össze
Gyárvárossal, szintén mûszakváltásokkor.</font></p>

<p><font size="3" face="Verdana">A 22-es a város másik
legforgalmasabb vonala Révai utcából Marcalvárosig jár,
szintén 5 percenként csúcsidõben iskolai napokon. Régebben a
végállomása a laktótelep közepén volt (Marcalváros I.), az
új 83-as fõút átadásával párhuzamosan került a végállomás
Marcalváros II.-re.</font></p>

<p><font size="3" face="Verdana">A 23-as a Virágpiac és Marcalváros
között jár Adyvároson keresztül. A gyõriek városnézõ
buszként emlegetik, hosszú útvonala miatt. Korábban a járat
belsõ végállomása a Révai utca volt, azonban a marcalvárosi
decentrum megalakításakor a belsõ végállomás átkerült a
korábbi 10-es járat belsõ végállomásának helyére.</font></p>

<p><font size="3" face="Verdana">A 24, 24Y, 25, 26-os járatok a
Marcalvárosból járnak különbözõ ipari üzemekhez. Az Audi
gyárhoz a helyközi buszpályaudvarról a 27-es, míg a Révai
utcából az Ipari parkhoz a 38-as jár. Ezen járatok is csak mûszakváltáskor
közlekednek.</font></p>

<p><font size="3" face="Verdana">1971-ben Gyõr megyei jogú városi
rangjához szükséges volt további lakosság “megszerzése”,
ezért Szentivánt, Ménfõcsanakot, és Gyirmótot Gyõrhöz
csatolták. Így ezen településekre is “helyi járatok” járnak.</font></p>

<p><font size="3" face="Verdana">Gyõrszentivánra a 31, 31A, 31Y
viszonylat közlekedik a Révai utcából.. A 31A végállomása
Gyõrszentiván keleti részében, míg a mási kettõé az északi
részen van. Érdekességként megemlítendõ, hogy egyes autóbuszok
az Ipari parkba is betérnek 31-K, 31-S, 31A-K, 31 A-S, 31Y-K
jelzéssel.</font></p>

<p><font size="3" face="Verdana">Ménfõcsanakra a 32, 33, 34, 35,
35A, 36 viszonylatok járnak a Hunyadi utcai vidéki autóbuszpályaudvarról.
A járatok közül a 33-ason, 35A-n és néha a 35-ösön járnak
helyi autóbuszok, míg a többi járat helyközi, Ménfõcsanakot
elhagyva folytatja útját. Mióta a 83-as fõút Csanakot elkerülõ
szakasza megépült, a környezõ falvak lakosai lobbyznak a Volánnál,
hogy a járatok ne menjenek be Csanakra. A Volán a kérvényeket
sorra elutasítja, mivel szerinte Csanak nélkül a járatok
veszteségesek lennének. 1999 óta új járatok is járnak
Csanakra a Révai utcából 39, 40 számmal.</font></p>

<p><font size="3" face="Verdana">Gyirmótra 37 jelzéssel jár
autóbusz a Révai utcából, nem ütemes menetrenddel.</font></p>

<p><font size="3" face="Verdana">Az érdekes autóbuszok közül
kiemelhetõek a Kravtex Kft. által felújított, volt BKV buszok
(14 db), a prototípus Ikarus 412-es (GAT-377), a 14 db E94-es városi
szóló autóbusz, valamint a német exportból visszamaradt
Ikarus 417-esek (3 db: HFZ-994 – 996). Mivel a Rába Jármû Rt.
központja Gyõrött található, ezért természetesen a prototípus
Rába Premier (GTB-583, Rába Premier 291 csuklós), valamint a
100. legyártott Rába autóbusz (HFZ-100, Rába Premier 291
csuklós) is itt található.</font></p>

<p><font size="3" face="Verdana">Sopronban 20 autóbuszjáraton
28 autóbusz közlekedik. 8 db Ikarus 260, 11 db Ikarus 280, 6 db
Ikarus 415, 2 db Rába Premier 091 szóló, 1 db Rába Premier
csuklós (GNW-109). Az Ikarus 280-asok közül 1 db Kravtex Kft.-nél
felújított ex BKV busz (GFX-626). Az autóbuszok végállomásoztatására
egy forgalmi decentrumot jelöltek ki a Jereváni lakótelepen, a
város északnyugati részén. A legtöbb helyi járat innen
indul, illetve ide érkezik.</font></p>

<p><font size="3" face="Verdana">Mosonmagyaróváron is létezik
helyi közlekedés 6 vonalon. A helyi feladatokat a városi
buszok mellett helyközi járatok is ellátnak.</font></p>

<p><font size="3" face="Verdana">Korábban létezett helyi közlekedés
Kapuváron, Csornán, valamint két faluban, Lébénymiklósón,
valamint Rábapatonán is.</font></p>

<p><font size="3" face="Verdana">Kapuváron két helyijárat járt,
a 2-es jelzésû a város keleti felén található üzemekhez történõ
eljutást segítette, ez azonban a gyárak 90-es évek eleji bezárásakor
megszûnt. Az 1-es a Vasútállomástól a Mátyás utcáig közlekedett
az Autóbuszállomáson keresztül, elsõsorban a vonatok indulásához
hangolva. Ez a járat, egyben a kapuvári helyi közlekedés 1995-ben
szûnt meg.</font></p>

<p><font size="3" face="Verdana">Csornán szûk értelemben egy,
tág értelemben 5 helyijáratú autóbuszvonal volt. Az 1-es a
Vasútállomástól indult, s a fél várost bejárta, elsõsorban
a vonatközlekedéshez igazított menetrenddel. 1 db Ikarus 266-os
járt rajta “Helyijárat” táblával, ez volt az igazi helyijárat.
A többi 4 az autóbuszállomásról indulva a négy égtáj felé
közlekedett, melyeken helyközi járatokat neveztek ki Csornán
belül helyijáratnak. Ez alól kivétel volt a Tejporgyárhoz mûszakváltáskor
közlekedõ autóbusz.</font></p>

<p><font size="3" face="Verdana">Lébénymiklós, mint falu nem létezik
már, mivel a két településrész a 90-es évek elején szétvált
az eredetileg is külön faluként létezõ Lébényre és
Mosonszentmiklósra. E két település érdekessége, hogy habár
25 km-re vannak Gyõrtõl, mégis csak 1991 óta jár közvetelen
autóbuszjárat oda. Elõtte a mindkét falutól 2 km-re lévõ
vasútállomáshoz vitték a helyijáratok az utazókat. (Megjegyzem,
hogy Mecsérbõl még mindig nincs buszjárat Gyõrbe, helyette
ugyanehhez a vasútállomáshoz jár helyközi tarifával busz.)
4 (!!!) viszonylat létezett, 1-1 külön-külön a két faluba,
illetve két körjárat, az egyik Lébény, a másik
Mosonszentmiklós felé indulva. A menetrendet természetesen a
vonatok indulásához – érkezéséhez igazították. A
fontosabb vonatokhoz külön érkeztek buszok a két faluból, míg
kisebb utasforgalom (hétköznap délelõtt, hétvége) esetén körjáratok
közlekedtek. A közvetlen gyõri buszjárat elindítása után a
helyijárat forgalma rohamosan lecsökkent, majd 1997-ben megszüntették.</font></p>

<p><font size="3" face="Verdana">Rábapatona Gyõrtõl 18 km-re
fekszik, a falu 4 km hosszan terül el. A település elején található
a GYSEV vasúti megállója, majd 3 km-en keresztül 1 utca, csak
a maradék szakaszon találhatók mellékutcák, végül a falu másik
végén a faluközpont. A faluból az 50-es évektõl kezdõdõen
a “vasútállomásig” járt egy autóbusz. A “munkásvonatokra”
és &quot;munkásvonatokról” több fordulóval szállította
az utasokat, a bérletek elvileg meghatározott fordulóra szóltak
mind munkába menet, mind munkából jövet (pl. a reggeli munkásvonatra
3 forduló volt, az elsõ forduló a vonat indulása elõtt 45
perccel ment – kb. 4.00 –kor, erre szólt az 1-es számú bérlet,
azonban cserébe délután már az elsõ forduló busszal haza
lehetett menni a vasútállomásról). A 70-es évektõl ugyan Gyõrbe
már közvetlen buszjárat is járt, de megmaradt a kettõsség
egészen a 90-es évek elejéig, amikor a látszat helyijáratot
megszüntették. A 80-as években külön járat már csak 2-szer
járt a vasútállomáshoz, míg a többi meghirdetett indulás a
Gyõrbe induló autóbuszt jelentette, mely járatok egy részéhez
vonatcsatlakozás is volt. Több általános iskolás is használta
a buszt, mivel az iskola kifizette a helyi bérletet.</font></p>

<p align="center"><font size="3" face="Verdana"><strong>Helyközi,
távolsági közlekedés</strong></font></p>

<p><font size="3" face="Verdana">Gyõr fontos ipari,
kereskedelmi, valamint oktatási centrum, így a helyközi közlekedés
is jelentõsnek mondható. Az autóbuszközlekedés szempontjából
az agglomeráció Kapuvártól Bábolnáig, Darnózselitõl Kisbérig
tart. E körön belül mind a dolgozóknak (3 mûszakban), mind a
tanulóknak, valamint a vásárolni vágyó utasoknak is megfelelõ
számú járat áll rendelkezésére. Megyén belüli helyközi járatok
közül kiemelhetõ még a mosonmagyaróvári, valamint a soproni
vonal is, azonban e két esetben a MÁV erõs konkurenciát
jelent. A vasút jelenléte több esetben gátolta elõvárosi járatok
indítását bizonyos falvakba. Így csak 1991-tõl járnak autóbuszok
Lébénybe, Mosonszentmiklósra, Gyõrasszonyfára. Továbbra
sincs autóbuszközlekedés Gyõr és Nagyszentjános között,
mivel vonattal hamarabb beérnek az utazni vágyók. Hasonló
megfontolásból nem közlekedik nagy számú járat Gyõr és
Komárom között. Gyõr-Moson-Sopron megyéhez az elmúlt évtizedben
5 új település csatlakozott. A Kisalföld Volán élenjárt
ezen falvak közlekedési igényeinek kielégítésében, így a
megyéhez történt csatlakozás másnapján már közvetlen autóbuszjárattal
utazhattak Gyarmat, Csikvánd, Szerecseny, valamint Bakonypéterd,
Lázi lakói.</font></p>

<p><font size="3" face="Verdana">Gyõrbõl távolsági járatok
indulnak minden dunántúli megyébe, ezek megyeszékhelyeire,
valamint fontosabb városaiba; Szegedre, valamint természetesen
Budapestre. A távolsági járatok közül kiemelhetõ a nyári
idõszakban gyakran közlekedõ balatonfüredi járat. Iskolaidõben
legtöbb utas a budapesti járaton fordul meg, mely óránként,
néha félóránként jár, sokszor hétközben is másodrésszel.
Erre a járatra csak légkondicionálóval felszerelt autóbusz
állhat ki.</font></p>

<p><font size="3" face="Verdana">Az autóbuszpark összetételével
kapcsolatban kiemelendõ, hogy a Kisalföld Volán már nem
rendelkezik Ikarus 266 típusú autóbusszal, továbbá az összes
helyközi csuklós autóbusza Ikarus 280 típusú (tehát nincs
Ikarus 435, illetve Rába Contact 292 csuklós a cégnél).
Helyette viszont megtalálható a prototípus Rába Contact (Rába
Contact 092 szóló: GFX-630), melyet még Belgiumban, a
Jonckheere gyárban gyártottak. Az 1998-as orosz exportból
visszamaradt Ikarusokból a Kisalföld Volán is vásárolt, mind
263-asokt, mind 280-asokat, melyeket átalakítottak (kivették a
második ajtót), átfestettek. Ilyen autóbusz pld. a GZF-212 (Ik
263), valamint a GNX-375 (Ik 280). Sok Ikarus E95 található a
megyében, többek között olyanok is, melyek nem a megszokott dönthetõ,
kihúzható távolsági ülésekkel, hanem a fix, fejtámasz nélküli
habszivacs betétes elõvárosi ülésekkel rendelkeznek. E
buszokon a második ajtóval szemben babakocsitér is kialakításra
került. Ezeket a jármûveket a népnyelv gúnyosan “parasztcity-”,
illetve büntetõbuszoknak nevezte el (FHA 888-892, FHD-138, 150,
151, 157). A prototípus E99-es emeletes autóbusz (FDD-421) is távolsági
feladatokat lát el, általában a Gyõr-Budapest járaton jár.</font></p>

<p><font size="3" face="Verdana">A többi megyében található város
(Sopron, Mosonmagyaróvár, Csorna, Kapuvár) agglomerációjában
is megtalálhatóak a helyközi járatok, ezek azonban jóval
ritkábban közlekednek, mint a Gyõr környéki járatok.</font></p>

<p><font size="3" face="Verdana">Sopronból távolsági autóbuszjárat
közlekedik Budapestre, Nagykanizsára, Szombathelyre, Veszprémbe,
Pápára, Balatonfüredre, Bajára, Esztergomba, Pécsre, Tapolcára,
Dunaújvárosba. Mosonmagyaróvárról pedig Keszthelyre,
Esztergomba, Balatonfüredre, Nagykanizsára.</font></p>

<p align="center"><font size="3" face="Verdana"><strong>Különjáratok,
szerzõdéses járatok</strong></font></p>

<p><font size="3" face="Verdana">A különjárati autóbuszrendelés
Gyõr-Moson-Sopron megyében gyakorinak mondható. A legjövedelmezõbb
üzletág a Kisalföld Volán részére azonban a szerzõdéses járatokkal
történõ munkásszállítás. Az Audi és a Philips Kapuvártól
Almásneszmélyig, Nagymegyertõl (Szlovákia) Zircig szállíttat
munkásokat gyáraihoz naponta háromszor oda-vissza, sokszor hétvégén
is. A járatok meghatározott menetrend szerint járnak, a
falvakban minden autóbuszmegállóban megállnak, azonban csak
az adott gyár dolgozói szállhatnak fel. Gyõrben nem áll meg,
végállomás közvetlenül a gyárnál van. A járatok általában
nemcsak az alapútvonalukba esõ településeken járnak, hanem
betérnek a környezõ falvakba is. Így pl. a Philips-Csorna járat
(melynek alapesetben csak Enese települést kellene érintenie)
betér Ikrénybe, Rábapatonára, Kónyba. Az autóbuszpark
vegyes, Ikarus 256, Ikarus 415, Ikarus E95, Rába Contact a
legjellemzõbb. A Rába Contactok 1999-es megjelenését megelõzõen
éppen a szerzõdéses járatok megszaporodása miatt a Kisalföld
Volán autóbuszhiányban szenvedett, néha a Vértes Volánnak
kellett kisegítõ autóbuszokat küldenie, azonban ez az említett
cégek vezetõinek nem nyerte el a tetszését. Így a Kisalföld
Volán minden tartalék autóbuszát “hadrendbe állította”,
még a Renault Midi kisbuszait is. Ez azonban már a múlt,
jelenleg megfelelõ számú autóbusz áll rendelkezésre.</font></p>

<p><font size="3" face="Verdana">A szerzõdéses járaton közlekedõ
autóbuszok közül érdemes kiemelni a HKR-378 frsz. Credo 9,5,
illetve a HLX-516 frsz. Credo 11 autóbuszt.</font></p>

<p align="center"><font size="3" face="Verdana"><strong>Idegenforgalom</strong></font></p>

<p><font size="3" face="Verdana">Az Idegenforgalmi Üzletág több
évtizedes múltra tekint vissza. Az idegenforgalmi tevékenységet
jelenleg a Kisalföld Volántourist végzi, mely a megyében 9,
valamint Budapesten 1 utazási irodával várja ügyfeleit. 1996-ig
a Volán az Eurotours utazási irodával mûködött együtt,
1997-tõl azonban különváltak, azóta a Kisalföld Volántourist
név. 7 db autóbusszal rendelkeznek, melybõl 6 db Ikarus E98,
valamint 1 db emeletes Ikarus E99 (GWX-081). Társasutakat és üdüléseket
is szervez az iroda, elsõsorban Európába, de belföldre is.</font></p>
</body>
</html>

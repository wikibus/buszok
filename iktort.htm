<html>

<head>
<meta http-equiv="Content-Type"
content="text/html; charset=windows-1250">
<meta name="GENERATOR" content="Microsoft FrontPage Express 2.0">
<title>LEPSÉNYI ISTVÁN-VÉGVÁRI JÓZSEF:</title>
</head>

<body background="hatter1.gif"  webstripperwas="hatter1.gif" bgcolor="#FFFFFF" text="#400000"
link="#800080"><script type="text/javascript" src="www1.freeweb.hu/html/reload.js"  webstripperwas="http://www1.freeweb.hu/html/reload.js" ></script>


<p align="center"><font size="6" face="Verdana"><b><u>AZ IKARUS
GYÁR FEJLŐDÉSÉNEK TÖRTÉNETI ÁTTEKINTÉSE 1990-IG</u></b></font></p>

<p align="center"><font size="1" face="Verdana">(LEPSÉNYI ISTVÁN-VÉGVÁRI
JÓZSEF)</font></p>

<p><font face="Verdana">Az Ikarus gyár történetét 1885-ig
vezethetjük vissza, <i>Uhri Imre </i>karosszériagyártó műhelyének
megalakulásáig. Ebből a kis műhelyből fejlődött ki a mai vállalat,
elsősorban a szocialista iparosítás következtében. A fejlődést
három szakaszra lehet bontani:</font></p>

<p><font face="Verdana">1. teljesen kisipari rendszerű kovács-
és kocsigyártó műhely, 1895-1933-ig;</font></p>

<p><font face="Verdana">2. kisipari módszerekkel dolgozó, de
nagyipari mennyiséget termelő üzem, az Uhri Testvérek Karosszéria-
és Járműgyára, 1933-1947-ig;</font></p>

<p><font face="Verdana">3. fejlett gyáripari technológiával
termelő, jelentős exporttevékenységet kifejtő, elsősorban
autóbuszgyártásra szakosított nagyüzem, az Ikarus Karosszéria-
és Járműgyár, 1948-tól, az államosítástól napjainkig.</font></p>

<p><font face="Verdana">Az elődvállalatokról nagyon kevés írott
anyag és fénykép vagy rajz maradt fenn. A rendelkezésünkre
álló dokumentumokból tudjuk, hogy Uhri Imre kovácsműhelye a
század elején indult virágzásnak. Ennek eredményeként tudta
bővíteni műhelyeit úgy, hogy 1913-ban a VII. kerületi
Gizella úton vásárolt telken alakította ki műhelyeit.</font></p>

<p><font face="Verdana">Az I. világháború alatt a magyar gépjárműgyártás
nagy fejlődésen ment keresztül a háborús rendelések következtében.
A húszas évek elején a vasúti teherszállítás kiegészítőjeként
rohamosan elterjedő közúti - tehergépkocsival történő - áruszállítás
és vele együtt az autóbusz-közlekedés is rohamos fejlődésnek
indult. A vállalatok kocsiparkja ebben az időben vagy teljesen
külföldi gyártmányú, vagy külföldi eredetű alvázra
idehaza épített felépítményű autóbuszokból állt. A húszas
évek legelején, egyéb gyártmányok mellett, az Uhri cég is
megpróbálkozott autóbuszgyártással. Bár az új munka még
ismeretlen volt, a kikerült produktumok mégis elismerésre méltóan
korszerűek és az akkori igényeknek megfelelőek voltak.</font></p>

<p><font face="Verdana">A gépjárműállomány tekintélyes megnövekedése
és a teherautókarosszéria-átalakulások és javítások révén
Uhri Imre üzeme is fellendült. Ez lehetőséget nyújtott számára
a további terjeszkedésre. Az üzem gazdasági megszilárdulását
elsősorban annak köszönhette, hogy 1924 és 1926 között nagy
fejlődésnek indult a teherautó-gyártás.</font></p>

<p><font face="Verdana">A vállalat fő üzletága ebben az időben
az autóbuszgyártás mellett a különféle teher- és reklámgépkocsik
készítése maradt. A gyártás ennek következtében teljesen
egyedi jellegű, és nagy ritkaság volt, ha egy-egy típusból több
darab készült. Az egyedi gyártáshoz részletes dokumentáció
készítése nem volt gazdaságos, a gyártás 1:1 mértékben,
tehát természetes nagyságban elkészített rajz alapján történt.
E rajzokat nagy szakmai tapasztalattal rendelkező bognár készítette,
aki a rajz alapján a gyártáshoz szükséges sablonokat is
megcsinálta. Ezek a rajzok nagy pontossággal és olyan részletességgel
készültek, hogy még az összeerősítésre szolgáló
facsavarok is be voltak rajzolva.</font></p>

<p><font face="Verdana">A húszas évek gépkocsija, autóbusza,
személygépkocsija egyaránt favázzal készült, mégpedig
gondosan szárított és megmunkált szil-, vagy kőrisfából,
ugyanolyan szerkezeti megoldásokkal, mint elődje, a kocsi. Az
összeenyvezett, csavarozott faszerkezetet ezenkívül még erős
&quot;vasalások&quot; is merevítették. Ez a gyártási mód a
teljesen kisipari módszernél fogva igen drága volt, sorozatgyártásra
való szerszámozhatósága sem volt lehetséges.</font></p>

<p><font face="Verdana">A főváros autóbusz-állományának
fejlesztése 1927ben kezdődött, de rövid fellendülés után
visszaesett. A gazdasági világválság az Uhri Imre céget is
keményen érintette, és 1933-ban a fizetésképtelenné vált céget
felszámolták.</font></p>

<p><font face="Verdana">Az Uhri testvérek a géppark nagy részének
megvásárlásával újra megpróbálták feltámasztani a régi
vállalatot. Az új telephelyen kibontakozó termelés azonban
nagyon lassan fejlődött, ugrásszerű fejlődés csak a II. világháború
konjunktúrájának hatására következett be. A konjunktúra
folytán nemcsak a meglevő kapacitások maximális kihasználása
vált lehetővé, hanem nagyfokú bővítés és új gyárak építése
is felmerült. A speciális igények hatására az Uhri testvérek
vállalata a legkülönbözőbb típusú járműveket gyártotta,
bár a döntő mennyiség teherautó-pótkocsiból készült.</font></p>

<p><font face="Verdana">1943-ban - a már gyártásban levő
Steyr vezetőfülkék mellett - újabb ausztriai megrendelést
kapott a gyár. A bécsi Lohner karosszériagyár 70 autóbuszpótkocsi
gyártására adott megbízást. A szokatlanul nagy darabszám, a
szigorú határidő-kikötések, a gyártmány nagy helyigénye
új gyártási rend bevezetését tette szükségessé. Az áttutási
idő a váz összeállításának napjától számítva 18 nap
volt.</font></p>

<p><font face="Verdana">A sokasodó megrendelések következtében
a cég kezdte &quot;kinőni&quot; korábbi kereteit. Sikerült elérnie,
hogy a meglévő telephely melletti terület tulajdonbavételével
a Hungária körúton működő üzem tovább fejlődhetett.</font></p>

<p><font face="Verdana">A vállalat közben profilját repülőgépgyártással
is bővítette, és létrehozták a Repülőgépgyár Rt-t. Az
1940 utáni években épített mátyásföldi gyártelepet a háborús
események következtében telephely nélkül maradt karosszériagyár
vehette igénybe, ez lett az alapja a mai gyárnak. A vállalatot
a Hungária úti telepen érte a szinte teljes háborús pusztulás.
1945 januárjától fokozatosan tért vissza az élet a megmaradt
üzemekbe úgy, hogy a munka jelentős része a szabad ég alatt
folyt. Az üzem áttelepítése és a tényleges átköltözés Mátyásföldre
1946 tavaszán indulhatott meg.</font></p>

<p><font face="Verdana">1947. július 24-én a NIK, a MOGÜRT és
a Magyar Vagon- és Gépgyár bevonásával új részvénytársaság
vette át a fizetésképtelenné vált gyárat. Új korszak kezdődött
a gyár életében. A főváros közlekedésének fejlesztésére
a BSZKRT 50 autóbuszt rendelt a vállalattól. Az első ötöt
1948. január 5-én adták át, ezzel is bizonyítva a gyár életrevalóságát.
1948. március 26-án államosították a vállalatot a három
jogelőd vállalattól. Az új elnevezés Ikarus Karosszéria- és
Járműgyár lett. Az államosítás első évében különleges
gépkocsik (tűzoltó-, mentő-, rendőrségi gépkocsik stb.), a
már korábban említett autóbuszok és hűtök gyártása folyt.
A Tr5 típusú autóbusz mint konstrukció már akkor kissé
elavultnak volt tekinthető, ezért kifejlesztették Rába-Special
törzsegységek felhasználásával a Tr3 jelű, első magyar kísérleti
önhordó kisautóbuszt. Ez a jármű volt a világ első önhordó
autóbusza, megelőzve a Kassbohrer-Setrát. Mivel az új autóbuszokhoz
a hagyományos alvázak gyártására nem volt meg a lehetőség,
kifejlesztették a Tr3,5 típus további változatát, a
sorozatgyártásra alkalmas, önhordó szerkezetű, Ikarus 30 típusú
kisautóbuszt.</font></p>

<p><font face="Verdana">1948 végéig 164 autóbusz került ki a
gyárból, és az illetékesek véleménye szerint ezek minősége
szinte elérte az importálni tervezett külföldi autóbuszok
szintjét. A gyár további fejlődéséhez hozzájárult az is,
hogy autóbusz-behozatali tilalmat rendeltek el, és lehetővé
tették a hazai gyártású autóbuszok külföldi exportját.</font></p>

<p><font face="Verdana">A gyártmányfejlesztés első kísérleti
típusaihoz a Csepel Autógyárban elkészültek az első, hazai
gyártású motorok, Győrben a futóművek is. A gazdasági
helyzet és a piac által diktált követelmények helyes
felismerése eredményezte a később nagy sikert és elismerést
elért autóbusz, az Ikarus 30 típus megtervezését. Az új autóbusz
sajtolt acéllemez idomokból, a kor törekvéseinek megfelelően
önhordó kivitelben készült. Formai és utaskényelmi
szempontból elérte a hasonló nyugati gyártmányok színvonalát.
Ezzel a gyártmánnyal indult meg a később nagyarányúvá fejlődött
exporttevékenység. Az új típus századik darabja 1951-ben
hagyta el a gyárat. Később megindult az Ikarus 60 típus gyártása
is, és a nagyméretű, a közlekedési igényeket jobban kielégítő
nagy autóbusz háttérbe szorította a korábbi gyártmányokat.
1952-ben a gyártott autóbuszok száma meghaladta az ezret.</font></p>

<p><font face="Verdana">A fejlesztés felgyorsult. 1952. július
1-jén a gyár vezetői bemutatták az első hazai szerkesztésű
és gyártású, önhordó, farmotoros autóbuszt. Az új
elrendezés (farmotor) nagy vitákat váltott ki, ennek ellenére
hosszú évtizedekig legkedveltebb járműve volt a hazai és a külföldi
üzemeltetőknek és az utazóközönségnek.</font></p>

<p><font face="Verdana">1949-ben az autóbuszgyártás a vállalat
össztevékenységének mintegy 30%-át tette ki. A nagyobb
mennyiséget a tehergépkocsik és a különleges járművek gyártása
képviselte. Ez az arány 1960-ra megfordult. 1955-ben 1953 volt
a gyártott autóbuszok száma, 1960-ban 1993. A termelt mennyiségnek
mintegy 70%-a exportra került. A megnövekedett kivitel és további
fejlesztése megkövetelte a gyártmányok további korszerűsítését
formai és műszaki szempontból egyaránt. A gyártás bővítéséhez
pedig fejlettebb gyártástechnológia vált szükségessé.
Ilyen körülmények között került sor az új típuscsalád -
az általánosan &quot;ízelt&quot; családnak nevezett autóbuszok-tervezésére.</font></p>

<p><font face="Verdana">Új megoldásnak számított az egységes,
sajtolt, ponthegesztett hossztartórendszer és az előregyártható
szekrényfődarabok. Ez az eljárás a gyártásban nagyfokú
kooperációt tett lehetővé. Az elkészült mintadarabok
folyamatos vizsgálata rámutatott néhány hiányosságra, így
az eredeti elképzelésből a csuklós kivitel és a 100 személyes
városi kocsi maradt meg. A távolsági luxusigények kielégítésére
a korszerűsített Ikarus 55 típus továbbra is gyártásban
maradt.</font></p>

<p><font face="Verdana">A vállalat további fejlődését elősegítette,
hogy 1963. január 1-jével a nagyjából hasonló profilú Székesfehérvári
Általános Mechanikai Gépgyárat az Ikarusszal összevonták,
és így Székesfehérváron alakult ki a vállalat II. sz.
telephelye. Az ugrásszerűen megnövekedett igények kielégítése
már csak a gyár korszerűsítésével volt megoldható. Ezért
1964-ben megindult a gyártás és a technológia rekonstrukciója.
1967-ben nagy beruházások kezdődtek Budapesten, új üzemcsarnokok
épültek. A Minisztertanács 1968-ban kiemelt központi programmá
nyilvánította a közúti járműgyártás komplex fejlesztését.</font></p>

<p><font face="Verdana">Az 1980-as évtized eredménye volt, hogy
az Ikarus Karosszéria- és Járműgyár termelését tekintve az
5., exportját tekintve a 3. a világ legnagyobb autóbuszgyártóinak
sorában, és a csuklósautóbusz-gyártásban 1990-re már
tradicionálisan első helyen állt a világon. 1948 óta a világ
58 országába jutottak el termékei a legkülönbözőbb éghajlati
viszonyok, üzemi feltételek közé. Ezek a járművek mindenütt
a közlekedési rendszer megbízható részei, illeszkednek a
helyi sajátosságokhoz, igényekhez.</font></p>

<p><font face="Verdana">A piaci felmérésekre, valamint a
szocialista országok között létrejött megállapodásokra támaszkodva
teremtödött meg az autóbuszgyártás jelentős fejfesztésének
anyagi bázisa. A hazai bázison fejlesztett szerkezetianyag - és
szerelvénygyártását, továbbá a nemzetközi kooperáció bővítése
szolgált alapul az autóbusz gyártás ugrásszerű fejlődésének.
Az új autóbusztípus </font></p>

<p><font face="Verdana">megtervezése előtt a tömegközlekedéssel
szemben támasztott követelmények konkretizálása alapján döntöttek
azokról az ismérvekről, amelyek a konstrukció tervezését döntően
befolyásolták, így többek között a különböző méretű
autóbuszok elemeinek variálhatósága a nagysorozatú gyártás
megteremtése céljából; olyan magas szintű paraméterek
meghatározása, hogy a termék műszaki színvonalának elavulása
hosszabb távon következzen be; a városi és városközi autóbuszok
utazási kényelmének fokozása; az utastér, a fel- és leszállóberendezések
olyan korszerűsítése, hogy későbbi módosításuk is nehézség
nélkül megoldható legyen. Lényeges szempont volt az autóbusz
esztétikai megjelenése, és nem utolsósorban az autóbuszok üzemeltetésének
megkönnyítése. Mindezek figyelembevételével alakult ki 1967-től
a 200-as típuscsalád, mely magában foglalja a városi, a városközi
és a távolsági autóbuszokat. A 200-as típuscsalád már
teljesen új szerszámozási lehetőségekre, a megemelt darabszámokra
és az új Rába-MAN motor családra épült. Új, korszerű formája,
nagy kényelmet nyújtó berendezései minden igényt kielégítőnek
bizonyultak. Megjelenése a világpiacon nagy feltűnést keltett.
1969-ben a nizzai 19. Nemzetközi Autóbuszhéten az Ikarus 250 típusú
szuperluxus légkondicionált autóbusz a Francia Karosszériagyártók
Egyesületének ezüst serlegét nyerte el. 1971-ben a monacói
20. Nemzetközi Autóbuszhéten az Ikarus 250 típusú
szuperluxus távolsági &quot;Európa&quot; autóbusz a különleges
osztályban elnyerte a karosszéria-verseny I. díját. Ezen a
versenyen még további két díjat kapott az Ikarus terméke. Az
azóta eltelt több mint egy évtizedben a világ számos országában
vívott ki elismerést a 200-as autóbuszcsalád. Még akkor is,
amikor kialakult a jelenlegit felváltó új típus gyártása,
piacképes a 200-as típuscsalád által képviselt forma és műszaki
színvonal.</font></p>
</body>
</html>

<html>

<head>
<meta http-equiv="Content-Type"
content="text/html; charset=windows-1250">
<meta name="GENERATOR" content="Microsoft FrontPage Express 2.0">
<title>65 éves budapesti trolibuszközlekedés</title>
</head>

<body background="hatter1.gif"  webstripperwas="hatter1.gif" link="#800080"><script type="text/javascript" src="www1.freeweb.hu/html/reload.js"  webstripperwas="http://www1.freeweb.hu/html/reload.js" ></script>


<p align="center"><font color="#400000" size="6" face="Verdana"><b><u>65
éves budapesti trolibuszközlekedés (1998)</u></b></font></p>

<p><font color="#400000" size="3" face="Verdana">1998. december
16-án ünnepli a Budapesti Közlekedési Rt. Trolibusz Üzemigazgatósága
a fővárosi trolibusz közlekedés megindításának 65. évfordulóját.</font></p>

<p><font color="#400000" size="3" face="Verdana">A környezetbarát
jármű évtizedek óta hozzátartozik a főváros tömegközlekedéséhez,
a városi közlekedés sajátos színfoltja. Bár az utazó közönség
ismeri, használja, mégis keveset tud történetéről. az ágazat
többször volt már a közösségi közlekedés perifériáján.
“Átvészelt&quot; háborút és “túlélte&quot; a megszüntetésére
irányuló közlekedési koncepciókat is. E kiadvány a
trolibusz közlekedés múltjával, jelenével és jövőjével
foglalkozik.</font></p>

<p align="center"><font color="#400000" size="3" face="Verdana"><img
src="Image39.gif"  webstripperwas="Image39.gif" width="296" height="293"></font></p>

<p><font color="#400000" size="3" face="Verdana">Még szakmai körökben
is kevésbé ismert, hogy a Siemens által feltalált trolibusz több
mint 100 éves, 1882 óta létező jármű. az pedig szinte
hihetetlen, hogy Magyarországon az első trolibuszok nem
Budapesten üzemeltek. Ezek a vaspántos, tömör gumikerekeken gördülő
járművek Pozsony-Vaskutacska, Poprád-Ótátrafüred,
Nagyszeben útvonalain közlekedtek. A nehéz kocsiknak a vaspántos
kerekek nem adtak kellő rugózást így ezek a járművek idő
előtt tönkrementek, és jócskán megrongálták az utakat is.
A trolibuszok modernizált változatai az első világháború után
jelentek meg, majd az egész kontinenst meghódították, sőt a
tengeren túl, Amerikában is igen jelentős szerepet töltöttek
be. A jármű nem túl sikeres vidéki bemutatkozása után
Budapesten a BSZKRT az óbudai villamos vonal meghosszabbítása
helyett trolibuszok üzembe helyezéséről döntött 1933.
december 16-án. A 3 járművel üzemelő, 2,7 kilométer hosszú
útvonalra a GANZ kettő, a MÁVAG egy járművet szállított.
az akkori igényelés szerint hétköznapokon 2, hétvégeken 3 jármű
közlekedett.</font></p>

<p><font color="#400000" size="3" face="Verdana">E járművek érdekessége
volt, hogy az akkoriban érvényes baloldali közlekedés miatt
ajtajaik is bal oldalon voltak.</font></p>

<p align="center"><font color="#400000" size="3" face="Verdana"><img
src="Image40.gif"  webstripperwas="Image40.gif" width="280" height="209"></font></p>

<p><font color="#400000" size="3" face="Verdana">1941. november 9-én
az ajtókat rekord idő alatt helyezték át.</font></p>

<p><font color="#400000" size="3" face="Verdana">Az évi
utasforgalom 0,4 - 1 millió fő körül ingadozott. A trolibusz
hálózatot 1944. őszén a háború megsemmisítette, és a járművek
is megsérültek. A háború után először 1949. november 7-en
szerették volna az első járatot beindítani, de az nem készült
el határidőre. A kor szemléletét jól tükrözi, hogy a késést
Sztálin születésnapjára való hivatkozással indokolták és
így december 21-ére módosították az első járat átadását.
Ennek köszönhetően a 10-es villamos vonalát, amely december
11-ig közlekedett, 10 nap alatt trolibusz vonallá alakították
át.</font></p>

<p><font color="#400000" size="3" face="Verdana">A 70-es
trolibusz az Erzsébet királyné útja és a Kossuth Lajos tér
között közlekedett. Az útvonal megválasztása oly sikeres
volt, hogy a trolibusz napjainkban is ezen az útvonalon közlekedik.
A járat beindítását MTB 82-es típusú járművekkel valósították
meg, amelyből 1949-ben 26 db-ot vásároltak. A járművezetőket
az 1933-ban készült, oktatási célokra még alkalmas járművek
segítségével képezték ki. az MTB 82-es járművekből összesen
53 db-ot vásároltak. E típusok szűk ajtaja miatt a le- és
felszállás nehézkes volt. az élénk forgalom és rövid utazási
távolság miatt a menetsebesség kedvezőtlenül alakult.</font></p>

<p><font color="#400000" size="3" face="Verdana">A nagykörüli
villamosok tehermentesítése érdekében 1951. áprilisára elkészült
a 70-es vonal meghosszabbítása a Kossuth tér és a Margit híd
pesti hídfője között. 1951-ben beindult a 71-es járat a
Margit híd és a Városliget közötti útvonalon, majd egymást
Követték az újabb járatok: a 73-as, a Marx tér és a Keleti
pályaudvar, majd a 72-es a Marx tér és a MÁV kórház között.
Ez utóbbit 1952. december 21-én meghosszabbították a Dózsa
György úton át a Thököly útig.</font></p>

<p align="center"><font color="#400000" size="3" face="Verdana"><img
src="Image41.gif"  webstripperwas="Image41.gif" width="280" height="209"></font></p>

<p><font color="#400000" size="3" face="Verdana"></font>&nbsp;</p>

<p><font color="#400000" size="3" face="Verdana">A háború utáni
hazai trolibuszgyártás 1952-ben indult meg. az IKARUS 60-as
karosszériáját használták fel, a villamos berendezéseket
pedig szovjet importból biztosították. Az IKARUS 60-asok
Csepel alvázra épültek és fRába fődarabokat építettek a járművekbe.</font></p>

<p><font color="#400000" size="3" face="Verdana">Villamos
berendezéseiket az MTB 82-es terveinek felhasználásával a
GANZ Villamossági Művek készítette. Ebben az időszakban 180
db trolibusz beszerzését tervezték. 1953-ban megépült a
Baross utcai járat 74-es jelzéssel, az Orczy tér és a Március
15. tér között. A Baross utcai trolibuszok a Damjanich utcai
forgalmi telepre álltak be. A vonal és a garázs közötti távolság
azonban komoly gondot okozott, így 41 db jármű elhelyezéséről
gondoskodtak a Baross kocsiszín ideiglenes átalakításával.
Ebben az időben a trolibuszok nagyjavítását a Pállfy telepen
végezték.</font></p>

<p><font color="#400000" size="3" face="Verdana">1954-ben a korábbi
fejlesztési koncepciót átértékelték, és az új vonalakat már
a villamos vonalak tehermentesítésére szánták. Az új, ún.
gyűrűs kapcsolat rendszer jegyében helyezték üzembe a 75-ös
vonalat a Népliget és a Váci üt között 1954. december 31-én.
ezen a napon módosult a 72-es járat útvonala. A Thököly út
- Dözsa György út végállomás azonban az utazóközönség kérésére
hamarosan visszakerült eredeti helyére. Ezt hamarosan követte
a Lipótvárosi 76-os vonal, majd a 78-as a Thököly út - Dózsa
György út saroktól a Váci útig. 1957-ben a járműállomány
206 db járműből állt, melyekből 88-at fedett helyen tároltak.
A növekvő járműszám miatt a járművek elhelyezése egyre
nehezebbé vált, ezért 1958-ban döntöttek egy telephely
kialakításáról a Pongrác úton. A 26.000 m2 alapterületű
telephely, amely részlegesen bár, de 1962-re elkészült, 200 jármű
tárolását tette lehetővé. A telephely üzembehelyezésével
javultak a Damjanich telepi tárolási feltételek és a járművek
főjavítását is a Pongrácz telepre helyezték át. A teljes
beruházás 1964-re fejeződött be, költségei 57 millió
forintot tettek ki.</font></p>

<p><font color="#400000" size="3" face="Verdana">A 60-as évek
elején a meglévő trolibusz vonalak kapacitásának növelése
érdekében pótkocsis üzemű járműveket alakítottak ki. a házilagos
átalakítású, Ikarus 60-as kocsikkal vontatott pótkocsikon 26
ülő és 18 állóhely volt. Ezek a szerelvények a 75-ös és a
79-es vonalon közlekedtek. Mivel azonban rendkívül balesetveszélyesek
voltak, és forgalomtechnikailag alkalmatlannak bizonyultak a városi
közlekedésre, 1968-ban megszüntették e szerelvényeket.
Helyettük a nagyobb befogadó képességű, csuklós trolibuszok
üzembehelyezését határozták el, és 1962-63-ban állították
forgalomba az első ilyen járműveket.</font></p>

<p><font color="#400000" size="3" face="Verdana">Az MTB 82-es
trolibuszok cseréje műszaki állapotuk és korszerűtlenségük
miatt sürgetővé vált. 1967-re 33 db-ot töröltek a járműállományból,
miközben a járműpark frissítését 1966-ban ZIU-5/D típusokkal
kezdték meg.</font></p>

<p><font color="#400000" size="3" face="Verdana">A 60-as évek végén
a trolibuszok ellen sok kifogás merült fel viszonylag nagy
zavarérzékenységük miatt. A visszafejlesztést érintő
koncepció külföldön is tért hódított, és 15 ország 69 városában
szüntették meg a trolibusz közlekedést. A környezetvédelmi
szempontok ebben az időben még nem érvényesültek. Ennek
ellenére a BKV 1968-ra 100 db ZIU-5/D típusú trolibuszt
szerzett be. Ezidőtájt összesen 9 járat közlekedett 47,5 km
hosszon, 130 megállóhellyel.</font></p>

<p><font color="#400000" size="3" face="Verdana">1968-ban a Fővárosi
Tanács VB Közlekedési Főigazgatósága a BKV-val közösen
kidolgozta “A budapesti trolibusz közlekedés problémái és
javaslatok azok megoldására&quot; című tanulmányát, amely
egyértelműen állást foglalt a trolibuszhálózat fokozatos
megszüntetése mellett. A visszafejlesztési hullám azonban
1973-ban csak a 74-es Baross utcai járatat érintette.</font></p>

<p><font color="#400000" size="3" face="Verdana">A környezetvédelmi
szempontok világszerte történő előretörése és az energia
árrobbanás miatt a trolibusz közlekedés válsága megszűnt,
és 1974-ben további fejlesztések mellett döntöttek. Ekkor
szerezték be a ZIU-9-es típusú szovjet trolibuszt, amely
napjainkban is közlekedik. Ebből a típusból az évek folyamán
173-at vásároltak. Mellette szólt egyszerűsége és alacsony
beszerzési ára. A fejlesztési koncepciónak köszönhetően
kezdték meg az akkor korszerű Ikarus 280-as karosszériával és
ZIU-5 villamos berendezéssel üzemelő csuklós trolibuszok gyártását.
Az Ikarus 280-as trolibusz első darabja 1975-ben állt
forgalomba a 75-ös vonalon. Kísérletként 1 szóló jármű is
készült Ikarus 260-as karosszériával, mely 1995. augusztus 14-ig
közlekedett.</font></p>

<p align="center"><font color="#400000" size="3" face="Verdana"><img
src="Image42.gif"  webstripperwas="Image42.gif" width="344" height="263"></font></p>

<p><font color="#400000" size="3" face="Verdana">Tömeggyártása
nem valósulhatott meg, mivel politikai okok miatt a ZIU9-eseket
részesítették előnyben.</font></p>

<p align="center"><font color="#400000" size="3" face="Verdana"><img
src="Image43.gif"  webstripperwas="Image43.gif" width="310" height="273"></font></p>

<p><font color="#400000" size="3" face="Verdana">A 100-as pályaszámmal
jelölt csuklós trolibuszokból 74 db járművet állítottak
forgalomba Budapesten. A 70-es évek második felében a
trolibusz közlekedés szempontjából kedvezően alakuló gazdasági
körülmények miatt, nagyarányú hálózatfejlesztés kezdődött,
melynek eredményeként a Madách tér - Dohány utca - Csáktornya
park útvonalon közlekedő 74-es autóbuszt 1977. április 29-től
trolibusszal váltották fel. a Kacsóh Pongrácz úti felüljáró
építése miatt 1979-től 1985-ig a le kellett rövidíteni a járatot
a Ciklámen utcáig. 1977. május 2-tól a Hermina út - akkori
nevén Május 1 út - átépítésének befejeződésével, módosították
a trolibuszok útvonalát a Thököly út - Hungária körútig.</font></p>

<p align="center"><font color="#400000" size="3" face="Verdana"><img
src="Image44.gif"  webstripperwas="Image44.gif" width="384" height="256"></font></p>

<p><font color="#400000" size="3" face="Verdana"></font>&nbsp;</p>

<p><font color="#400000" size="3" face="Verdana">1977. november
14-én a 15-ös és 15/A jelzésű villamosokat megszüntették
és helyettük meghosszabbították a 79es trolibuszok útvonalát.</font></p>

<p><font color="#400000" size="3" face="Verdana">1978. február 1-jétől
a járat, a Dráva utca Kárpát utca útvonal érintésével a Jászai
Mari tér és a Keleti pályaudvar Között közlekedik. A 4
vonalból álló összefüggő zuglói trolibusz hálózat 1978
és 80 között épült ki. A 19-es autóbusz helyett a 80-as járatot
1979. április 4-én adták át a forgalomnak a Baross tér és a
Csertő utca között. A 131 és 133-as autóbuszok helyett a 81-es
vonal 1979. augusztus 27-én indult meg. A 64-es villamos pótlását
a 82-es trolibusz vonallal biztosították 1980. január 3-tól,
míg a 75-ös autóbuszt 1980. augusztus 2-től a 77-es trolibusz
váltotta fel. A 72-es trolibusz Marx téri végállomását 1981.
december 31-én hosszabbították meg az Arany János utcáig, a
73-as vonallal egyidejűleg. A 83-as trolibusz járatot 1983.
augusztus 15-én indították az Orczy tértől az akkori
Dimitrov tér - ma Fővám tér - között. A jobb utas kiszolgálás
érdekében 1988-ban kialakították a 74/A betét járatot,
amely a földalatti vasúttal biztosít közvetlen kapcsolatot. A
további fejlesztési tervek pénzügyi fedezet hiányában már
nem valósulhattak meg.</font></p>

<p><font color="#400000" size="3" face="Verdana">A nagyarányú
fejlesztések következtében ma a trolibuszvonalak útvonalhossza
kb. 67 km, a megállóhelyek száma pedig 275. 1986-ban áttörés
következett be a járműállományban. Megjelentek az első igazán
korszerű tirisztoros vezérlésű járművek. A BKV 83 Ikarus-Ganz
280-as típusú járművet szerzett be. Ezek a trolibuszok még
napjainkban is minden tekintetben megfelelnek a korszerű tömegközlekedési
igényeknek. A 196 kW-os teljesítményű jármű fokozat és rándítás
mentes menettulajdonságával gyors és biztonságos közlekedés
lebonyolítására alkalmas. A jármű sikerének köszönhető,
hogy ma már kifogástalan, műszakilag rendkívül színvonalas
trolibuszok beszerzése az egyik legfontosabb szempont.</font></p>

<p align="center"><font color="#400000" size="3" face="Verdana"><img
src="Image45.gif"  webstripperwas="Image45.gif" width="295" height="215"></font></p>

<p><font color="#400000" size="3" face="Verdana">E szempont érvényesült
a legfiatalabb trolibuszoknál is. az Ikarus-KIEPE 435-típusok
1993-ban jelentek meg Budapesten. A 15 db jármű a legkorszerűbb
technológiát képviseli. A egyenáramot váltóárammá alakító
hajtásrendszere világszínvonalú. Vezérlését fedélzeti számítógép
irányítja. A csendes, gyors és kényelmes jármű a Trolibusz
Üzemigazgatóság büszkesége.</font></p>

<p><font color="#400000" size="3" face="Verdana">Ez a jármű az
utazóközönségnek színvonalas szolgáltatást, a járművezetőknek
kényelmes munkafeltételeket biztosít. Napjainkban a Trolibusz
Üzemigazgatóság 92 db ZIU-9, 83 db Ikarus-GANZ, és 15 db
Ikarus KIEPE járműparkból, naponta 139 járművel vesz részt
a budapesti forgalomban.</font></p>

<p><font color="#400000" size="3" face="Verdana">A BKV Rt.
Trolibusz Üzemigazgatósága a régebbi járművek folyamatos
felújításával, átalakításával biztosítja az utazási igények
megfelelő színvonalú kielégítését. A BKV Rt. utasszállítási
szolgáltatásának 3,5 százalékát biztosítja a trolibuszágazat.
Feladatait elsősorban a belvárosi és a zuglói területeken végzi
360 járművezetővel. A környezetkímélő jármű jelene
stabil, jövője azonban jelentősen függ minden, a környezetet
és ezt a sajátos járművet szerető ember tenni akarásától.</font></p>
</body>
</html>
